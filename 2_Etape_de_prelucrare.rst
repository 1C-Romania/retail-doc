2. Etape de prelucrare
======================

Pentru a înțelege modul de proiectare şi prelucrare al programului
**1C:Retail** trebuie avută în vedere o anumită succesiune logică a
etapelor de lucru şi faptul că programul a fost proaspăt
achiziţionat. Toate etapele prezentate mai jos sunt etape de
prelucrare cronologice ale unei perioade de gestiune, de la
începutul şi până la închiderea ei.

**Etapa 1:** Prima etapă în pornirea prelucrărilor de gestiune o
reprezintă preluarea datelor anterioare începerii lucrului cu
programul, în vederea asigurării continuităţii. Prin urmare:

-  utilizatorul va crea catalogul partenerilor – furnizori, clienţi
(**Aprovizionări, Vânzări → Parteneri**) şi nomenclatorul de articole
(**Stocuri → Nomenclator de articole**);

-  utilizatorul va efectua inventarul faptic al stocului de articole şi
va stabili stocul real al lor;

-  va introduce în program datele referitoare la stocul real de articole
pe depozite/puncte de lucru (**Stocuri → Mărire stoc de articole**);

-  utilizatorul va introduce, dacă este cazul, situaţia partenerilor,
respectiv soldurile fiecărui partener (furnizor, client) la momentul
începerii lucrului cu programul (Societatea → Introducere solduri
parteneri).

***Atenție!** Programul permite să tină evidența articolelor după
coduri de bare(introduse manual sau cu ajutorul cititorului coduri de
bare);în cazul în care un produs aflat în stoc nu are imprimat codul de
bare, acestea poate fi generat din program, eticheta va conține codul de
bare, denumirea produsului precum și prețul. Procesarea se afla în
meniul "**Stocuri →Nomenclator fr articole**".

**Etapa 2:** În această etapă se vor efectua prelucrările aferente
perioadei de gestiune şi se vor introduce pe rând:

-  intrări de la furnizori pe baza facturii (documentul se află
localizat astfel: ***''Aprovizionări → Aprovizionare şi servicii
primite**'')*;

-  intrări de la furnizori pe baza avizului de intrare (documentul se
află localizat astfel: ***''Aprovizionări → Aviz de intrare**'').*

-  vânzări de articole sau prestarea de servicii către clienţi
(documentul se află localizat astfel: ''***Vânzări → Vânzare şi
servicii prestate''***);

-  vânzări de articole către populaţie (documentul se află localizat
astfel: ***''Amănunt → Bon fiscal***'');

-  vânzări de articole pe baza de aviz de expediție (documentul se afla
localizat astfel: ***''Vânzări → Aviz de ieşire'').***

-  transfer de articole între gestiuni (documentul se află localizat
astfel: ***''Stocuri → Transfer între gestiuni''***)

-  consum de materiale (documentul se află localizat astfel:
***''Stocuri → Bon de consum''***)

-  operaţiuni de încasări şi plăţi în numerar – lei sau valuta -
(documentul se află localizat astfel: ***''Casa şi banca → Încasare →
Plata''***).

-  compensări între diverşi parteneri (documentul se află localizat
astfel: ***''Casa şi banca → Compensare'').***

***Atenție!** O atenție deosebita este necesară în respectarea ordinii
cronologice a documentelor emise de parteneri și a plaților sau
încasărilor aferente.

**Etapa 3:** Această etapă este foarte importantă în cadrul
perioadei de gestiune, întrucât se pot emite automat documentele
justificative de intrare / ieşire în / din unitate şi se pot întocmi
documente de evidenţă primară şi rapoarte privind perioada de
gestiune.

1C:Retail oferă utilizatorului o serie de rapoarte şi grafice care
permit cunoaşterea în orice moment, pe orice perioadă a situaţiilor
de stoc sau de decontări cu furnizorii şi clienţii prin:

-  rapoarte specifice de gestiune: fişa de magazie (***Stocuri → Fişa de
magazie***), mişcarea de articole (***Stocuri → Mișcare articole***);

-  rapoarte specifice de vânzări: situaţia decontărilor cu clienţii
*(**Vânzări → Decontări cu parteneri**)*, totalul creanţelor
(***Vânzări → Creanţe grafic***), diagrama creanţelor (***Vânzări →
Creanţe clienţi – Diagrama***), totalul vânzărilor pe o anumită
perioadă (**Vânzări → Vânzări**), diagrama vânzărilor ***(Vânzări →
Vânzări → Diagrama)**;*

-  rapoarte specifice privind achiziţiile: situaţia decontărilor cu
furnizorii ***(Aprovizionări → Decontări cu parteneri)***, graficul
datoriilor ***(Aprovizionări → Datorii furnizori)**,* diagrama
datoriilor ***(Aprovizionări → Datorii furnizori →
Diagrama***),totalul aprovizionărilor **(*Aprovizionări →
Aprovizionări)*;**

-  raportul de vânzări cu amănuntul ***(Amănunt → Raport de vânzări cu
amănunt);***

-  raportul de gestiune ***(Amănunt → Raport de gestiune);***

-  analiza preţurilor ***(Preţuri şi reduceri → Analiza preţuri);***

-  situaţia mijloacelor băneşti ***(Casa şi banca → Mijloace
băneşti);***

-  registrul de casă (Casa şi banca → Registru de casă).

***Atenție!** Fiecare raport din program poate fi configurat astfel
încât să ofere informaţii cât mai detaliate, iar cu ajutorul unui dublu
click se pot obţine informaţii mergând până la documentul justificativ
ce a stat la baza înregistrărilor. În cazul în care apare necesitatea
efectuării unor modificări sau ştergeri se va poziţiona Mouse-ul pe
documentul sau pe operaţiunea dorită (direct în raport) astfel cursorul
va arăta sub forma unei lupe, pentru detaliere se va face dublu click
sau se va tasta "**Enter**".

