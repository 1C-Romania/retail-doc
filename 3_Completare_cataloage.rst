3. Completare cataloage
=======================

Introducerea datelor iniţiale cuprinde două etape şi anume:

-  completarea cataloagelor: societate, utilizatori, depozite, articole,
parteneri etc.;

-  introducerea datelor iniţiale.

Un catalog reprezintă o serie de elemente (înregistrări) de aceeaşi
natură. Catalogul de parteneri cuprinde toţi partenerii adăugaţi din
lista de parteneri ai firmei, nomenclatorul de articole cuprinde toată
gama de mărfuri, produse, ambalaje, etc.

La pornirea unei firme noi, cataloagele particulare ale companiei sunt
în mod normal goale, urmând a se completa pe măsura introducerii datelor
în program.

Există însă unele excepţii. De exemplu, catalogul de valute, unităţi de
măsură şi altele, sunt aproape la fel în orice societate. În această
situaţie, cataloagele vă vor fi pregătite de lucru, cu înregistrări
implicite. Dacă veţi constata că o parte dintre aceste înregistrări nu
corespund cu necesităţile dumneavoastră, aveţi posibilitatea de a le
modifica în ansamblu, prin ştergerea înregistrărilor de prisos,
adăugarea de înregistrări noi sau modificarea înregistrărilor existente.

